---
title: Volební program
layout: page
description: Program Pirátů pro volby do zastupitelstva Jihočeského kraje.
keywords: program, jihočeši, politika
---

<em>
  Program Pirátů pro volby do zastupitelstva Jihočeského kraje
  konané ve dnech 7. a 8. října 2016.
</em>

<p>
  Naším cílem je kraj nové generace, kde může každý člověk svůj život prožít svobodně a naplno. Klíčem k prosperitě naší společnosti je otevřenost, transparentnost, svoboda informací, kvalitní veřejné služby, použití nových technologií a zapojení občanů
  do rozhodování. Piráti nabízí alternativu kraje bez korupce, nesmyslných dotací, politických trafik a klientelismu. Chceme, aby krajské úřady nebyly pro aktivní občany byrokratickou překážkou, nýbrž příležitostí zapojit se do veřejného dění a kultivace
  svého okolí.
</p>


<h2 id="otevreme_hospodareni">1. Otevřeme hospodaření kraje</h2>

<h4>Zprůhledníme financování</h4>

<ul>
  <li>Zveřejňujeme vše, co můžeme, ne jen to, co musíme.</li>
  <li>Zavedeme transparentní účetnictví kraje.</li>
  <li>Všechny veřejné zakázky budou skutečně veřejné.</li>
  <li>Rozšíříme informace zveřejňované o dotacích.</li>
  <li>Podpoříme internetové aukce a další moderní nástroje pro veřejné zakázky.</li>
</ul>

<h4>Budeme hospodařit efektivně</h4>

<ul>
  <li>Povedeme úřady a organizace zřízené krajem k úspornému hospodaření.</li>
  <li>Budeme koordinovat hromadné nákupy vybavení, kde lze dosáhnout množstevních slev.</li>
  <li>Prosazujeme důslednější využití evropských dotací a informování všech příjemců, kteří připadají v úvahu.</li>
  <li>Snížíme byrokracii.</li>
  <li>Preferujeme vyrovnaný rozpočet.</li>
</ul>

<h2 id="ridime_zodpovedne">2. Víme, jak řídit kraj zodpovědně</h2>

<ul>
  <li>Dozorčí rady a představenstva krajských podniků obsadíme odborníky.</li>
  <li>Budeme řídit město metodikou projektového řízení.</li>
  <li>Občané se dovědí, jak moc pracujeme a s kým se scházíme.</li>
  <li>Poženeme úředníky k odpovědnosti za svoje jednání.</li>
</ul>

<h2 id="zapojime_obcany">3. Zapojíme občany do rozhodování</h2>

<h4>Jednáme s lidmi otevřeně</h4>

<ul>
  <li>Piráti budou jednat na všech orgánech co nejotevřeněji.</li>
  <li>Úplné podklady na zasedání musí být zásadně zveřejňovány předem, aby se s nimi mohl každý seznámit a uplatnit svoje
  připomínky.</li>
  <li>Připomínkovacího procesu se budou moci účastnit i občané a neziskové organizace.</li>
</ul>

<h4>Usnadníme přístup k informacím</h4>

<ul>
  <li>Zavedeme automatické zveřejňování informací kraje a závislých organizací.</li>
  <li>O příjmech a výdajích kraje budeme přehledně informovat pomocí rozklikávacího rozpočtu.</li>
  <li>Zásady územního rozvoje a související územní plány budeme graficky prezentovat na webu.</li>
  <li>Spustíme portál otevřených dat.</li>
</ul>

<h4>Vyjdeme vstříc aktivním občanům</h4>

<ul>
  <li>Podporujeme skutečné krajské referendum a občanskou iniciativu.</li>
  <li>Budeme se zabývat peticemi a stížnostmi, které občané zastupitelům zašlou.</li>
  <li>Zřídíme web, který bude od občanů, neziskového sektoru a firem shromažďovat zpětnou vazbu a který umožní veřejnou diskusi.</li>
  <li>Usnadníme setkávání občansky aktivních občanů a vytvoříme dobré podmínky pro jejich zapojení do krajských záležitostí.</li>
</ul>

<h2 id="verejne_sluzby_obcanum">4. Veřejné služby slouží občanům</h2>

<h4>Dohlédneme na kvalitní a dostupné veřejné služby</h4>

<ul>
  <li>Veřejné služby tu nejsou pro zisk, ale v zájmu občanů.</li>
  <li>Prosazujeme rovný přístup k veřejným službám.</li>
  <li>Stavíme se proti sledování občanů v případech, kde to není opodstatněné.</li>
</ul>

<h4>Dopravní infrastruktura s koncepcí a rozmyslem</h4>

<ul>
  <li>Financování veřejné dopravy a výstavby dopravní infrastruktury se musí dostat pod veřejnou kontrolu.</li>
  <li>Odmítáme současnou praxi, kdy jsou nepromyšleně rušeny železniční tratě bez vyčíslování úspor, kterých se tím dosáhne,
  bez plánů, jak se zrušenou tratí naložit, a bez propočtu nákladů na možnou výstavbu tratě v budoucnosti.</li>
  <li>U dopravní stavby je nutné nejprve doložit její skutečnou užitečnost, teprve poté ji celou připravit, zajistit pozemky
  a až následně začít stavět.</li>
</ul>

<h4>Zlepšíme dopravní obslužnost</h4>

<ul>
  <li>Zasadíme se o to, aby se s cyklisty a chodci počítalo už při plánování dopravní sítě a staveb.</li>
  <li>Piráti prosazují propojování jednotlivých složek veřejné dopravy, tedy propojení dopravy autobusové, vlakové a městské
  hromadné. Musí probíhat na principu otevřených standardů a nemá končit na hranici kraje.</li>
</ul>

<h4>Využijeme příležitosti pro cestovní ruch</h4>

<ul>
  <li>Je třeba udržovat kulturní i přírodní památky a objevovat nové, zpřístupňovat je veřejnosti a informovat o nich.</li>
  <li>Pro cestovní ruch podporujeme zviditelňování kulturních akcí.</li>
  <li>Prosazujeme transparentní nakládání s dotacemi EU na regionální rozvoj.</li>
  <li>Za efektivní nástroj považujeme sdílení osvědčených projektů mezi kraji, obcemi a přes hranice.</li>
</ul>

<h2 id="moderni_technologie">5. Prosadíme moderní technologie</h2>

<h4>Usnadníme občanům styk s úřady</h4>

<ul>
  <li>Informovaný a angažovaný občan je největším spojencem efektivní státní správy. Umožníme každému se takovým občanem stát
  a zajišťovat spolu s ostatními nestranný dohled nad státní správou.</li>
  <li>Kraj musí zajistit dostupné a předpřipravené formuláře pro odstranění zbytečné byrokracie.</li>
</ul>

<h4>Osvobodíme software a formáty</h4>

<ul>
  <li>Budeme používat svobodné formáty.</li>
  <li>Zajistíme přechod úřadů na svobodný software kdekoliv je to možné. Svobodný software bude rozšířen i do škol, nemocnic
  a dalších organizací zřizovaných krajem.</li>
  <li>Zrovnoprávníme živnostníky a střední firmy ve veřejných zakázkách týkajících se informačních technologií.</li>
  <li>Zavedeme profesionální šablony a otevřené standardy pro dokumenty, které usnadní jejich zveřejňování.</li>
</ul>

<h4>Internet pro všechny</h4>

<ul>
  <li>Podporujeme volnou přístupnost Internetu ve veřejných prostorách a prostranstvích i v domácnostech.</li>
  <li>Zastavíme samoúčelné a předražené projekty v oblasti informačních technologií.</li>
  <li>Rozšíříme použití technologií do dalších oblastí, kde lidem pomáhá.</li>
</ul>

<h3>6. Investujeme do vzdělání</h3>

<h5>Kvalitní školy se nám vyplatí</h5>

<ul>
  <li>Piráti chápou vzdělávání jako nástroj pro osobní rozvoj, nejen pro získání práce.</li>
  <li>Škola je jedním z nejdůležitějších míst obce. Usnadníme dětem dopravu do škol a pomůžeme zachovat školy i v menších městech.</li>
  <li>Ředitelé škol mají mít možnost efektivně rozhodovat o vývoji školy.</li>
  <li>Podporujeme zavádění demokratických principů na úrovni škol.</li>
</ul>

<h4>Usnadníme lidem samostatné vzdělávání</h4>

<ul>
  <li>Uvědomujeme si důležitost celoživotního vzdělávání.</li>
  <li>Podporujeme studenty, kteří studují více oborů a také studenty, kteří dosahují nejlepších výsledků.</li>
  <li>Otevřené formáty zaručí levnou a efektivní výměnu informací.</li>
</ul>

<h4>Podporujeme kulturu a sport</h4>

<ul>
  <li>Chceme významně podporovat veřejné knihovny, galerie a muzea nadmístního významu.</li>
  <li>Upřednostňujeme materiální podporu před finanční.</li>
  <li>V oblasti kultury a sportu upřednostňujeme podporu amatérských organizací před komerčními. O možnostech veřejné podpory
  by měli být lidé přehledně informováni, aby k ní měli rovný přístup.
  </li>
  <li>Zavedeme architektonické soutěže jako standard.</li>
  <li>Kraj je připraven v územním plánování a dalších činnostech vyhradit pozemky
    a jinak pomoci veřejným vysokým školám, výzkumným ústavům a jiným vědeckým pracovištím.</li>
</ul>

<h2 id="kvalitni_zdravotnictvi">7. Zajistíme kvalitní zdravotní a sociální služby</h2>
<h4>Vyřešíme financování zdravotnictví</h4>

<ul>
  <li>Hlavním problémem zdravotnictví je korupce a s ní spojené zbytečné výdaje.</li>
</ul>

<h4>Kvalita a osobní přístup v sociálních službách</h4>

<ul>
  <li>Stejně jako pro kvalitní zdravotní péči nestačí vždy jen pobyt v nemocnici, pro kvalitní sociální péči o seniory nestačí
  domov důchodců. Při poskytování péče podporujeme osobní přístup.</li>
  <li>Kraj by měl prosazovat rovné zacházení a aktivně předcházet sociálnímu vyloučení.</li>
  <li>Klíčové jsou zejména kvalitní a všeobecně dostupné veřejné služby.</li>
</ul>

<h4>Dáme lidem šanci najít práci</h4>

<ul>
  <li>Uvědomujeme si, že zaměstnanost je v době, kdy velkou část prací zvládnou technologie, složitou otázkou. Odpověď na tuto
  otázku vnímáme jako novou výzvu.</li>
  <li>Kraj pomůže absolventům a nezaměstnaným lidem získat práci.</li>
</ul>

<h2 id="ochrana_prostredi">8. Chráníme životní prostředí</h2>

<h4>Odstraňujeme ekologické zátěže</h4>

<ul>
  <li>Recyklace se musí vyplatit přímo těm, kteří mají snahu recyklovat.</li>
  <li>Ekologické zátěže chceme odstraňovat přímo v místě vzniku.</li>
  <li>Otevřeme všechna jednání o projektech, které mají za cíl odstranit ekologickou zátěž.</li>
  <li>Chceme mít možnost sledovat zdroje znečištění po celou dobu odstraňování ekologické zátěže.</li>
</ul>

<h4>Energetiku stavíme na inovacích</h4>

<ul>
  <li>Chceme iniciovat výzkum, vývoj a nasazení nových technologických řešení, která sníží spotřebu elektrické energie a zvýší
  efektivitu její výroby.</li>
  <li>Kraj bude v každém případě upřednostňovat život svých občanů před zájmy těžařských společností. Vedle toho budeme důrazně
  požadovat, aby ministerstvo průmyslu a obchodu zvýšilo těžařům platby za nerostné bohatství.</li>
</ul>

<h4>Ekologicky rozvíjíme města i krajinu</h4>

<ul>
  <li>Zajistíme skutečně nezávislé posouzení projektů s účastí samosprávních celků.</li>
  <li>Zohledníme doporučení, vyjádření a upozornění neziskového sektoru a místních spolků k projektům s dopadem na životní
  prostředí.</li>
  <li>Budeme prosazovat rozumnou a střídmou urbanizaci měst a obcí, která nebude představovat zbytečnou zátěž pro životní
  prostředí, zejména ovzduší a krajinu.</li>
  <li>Nebudeme svítit pánubohu do oken.</li>
</ul>
